<html><head></head> <body font-family: David;"><div dir="rtl" ><div id="mw-content-text" lang="he" dir="rtl" class="mw-content-rtl"><div class="mw-parser-output"><div style="; brd: 1px solid #aaaaaa; bg: #eef; padd2ing: 0px; margin-top: 1em; clear: both;text-align:center; margin:auto; fz:1.2em; font-weight:bold">
<p><a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8_%D7%A4%D7%A8%D7%A7_%D7%9E%D7%94" title="פרקי דרבי אליעזר פרק מה"></a1> &#160;<a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8" title="פרקי דרבי אליעזר">פרקי דרבי אליעזר</a1> <a1 class="mw-selflink selflink">פרק מו</a1> <a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8_%D7%A4%D7%A8%D7%A7_%D7%9E%D7%96" title="פרקי דרבי אליעזר פרק מז"></a1></p>
</div>
<p>רבי אלעזר בן עזריה אומר ערב שבת בששה לחדש בשש שעות ביום קבלו ישראל את הדברות ובתשעה שעות ביום חזרו לאהליהם והיה המן מוכן להם לשני ימים ושבתו ישראל באותה שבת שמחים כשמחת החג שזכו לשמוע קולו של הקב"ה, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%93%D7%91%D7%A8%D7%99%D7%9D_%D7%94_%D7%9B%D7%92" title="קטגוריה:דברים ה כג">דברים ה, כג</a1>)</font>: "<span class="psuq2" style="fz:110%">כי מי כל בשר אשר שמע קול אלהים חיים</span>", אמר הקב"ה למשה בלשון נקיה לך אמור להם לישראל לכו איש לאהלו, שנאמר <span style="fz:80%">(<a1 hr2ef="/wiki/%D7%93%D7%91%D7%A8%D7%99%D7%9D_%D7%94_%D7%9B%D7%95" class="mw-redirect" title="דברים ה כו">שם, כו</a1>)</span> "<span class="psuq2" style="fz:110%">לֵךְ אֱמֹר לָהֶם שׁוּבוּ לָכֶם לְאָהֳלֵיכֶם</span>", יכול אף אתה תשוב אלא מכאן אתה למד שמשעה שהזהיר משה את התורה לישראל לא קרב משה אצל אשתו, שנאמר <span style="fz:80%">(<a1 hr2ef="/wiki/%D7%93%D7%91%D7%A8%D7%99%D7%9D_%D7%94_%D7%9B%D7%96" class="mw-redirect" title="דברים ה כז">שם, כז</a1>)</span> "<span class="psuq2" style="fz:110%">ואתה פה עמד עמדי</span>".</p>
<p>ר' יהושע בן קרחה אומר ארבעים יום עשה משה בהר קורא בדת מקרא ביום ושונה בדת מקרא בלילה, ולאחר ארבעים יום לקח את הלוחות וירד אל המחנה ובשבעה עשר בתמוז ושבר את הלוחות והרג את לייטי ישראל ועשה ארבעים יום במחנה עד ששרף את העגל וכתתו כעפר הארץ והרג את כל אשר נשק לעגל והכרית ע"ז מישראל והתקין כל שבט במקומו, ובראש חדש אלול אמר לו הקב"ה <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%9E%D7%95%D7%AA_%D7%9B%D7%93_%D7%99%D7%91" title="קטגוריה:שמות כד יב">שמות כד, יב</a1>)</font>: "<span class="psuq2" style="fz:110%">עֲלֵה אֵלַי הָהָרָה</span>" והעבירו שופר במחנה, שהרי משה עלה להר שלא יטעו עוד אחר עכומ"ז והקב"ה נתעלה אותו היום באותו שופר, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%AA%D7%94%D7%9C%D7%99%D7%9D_%D7%9E%D7%96_%D7%95" title="קטגוריה:תהלים מז ו">תהלים מז, ו</a1>)</font>: "<span class="psuq2" style="fz:110%">עָלָה אֱלֹהִים בִּתְרוּעָה</span>", ועל כן התקינו חכמים שיהיו תוקעים בשופר בראש חדש אלול בכל שנה ושנה.</p>
<p>רב כהנא אומר הלוחות לא נבראו מן הארץ אלא מן השמים מעשה ידיו של הקב"ה, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%9E%D7%95%D7%AA_%D7%9C%D7%91_%D7%98%D7%96" title="קטגוריה:שמות לב טז">שמות לב, טז</a1>)</font>: "<span class="psuq2" style="fz:110%"><span style="color:#215834;">וְהַלֻּחֹת מַעֲשֵׂה אֱלֹהִים הֵמָּה</span></span>", המה הלוחות שהיו מקדם, "<span class="psuq2" style="fz:110%"><span style="color:#215834;">וְהַמִּכְתָּב מִכְתַּב אֱלֹהִים הוּא</span></span>", הוא המכתב שהיה מקדם, "<span class="psuq2" style="fz:110%"><span style="color:#215834;">חָרוּת עַל הַלֻּחֹת</span></span>", אל תקרי חרות אלא חירות.<br />
וכשאמר הקב"ה למשה <span style="fz:80%">(<a1 hr2ef="/wiki/%D7%A9%D7%9E%D7%95%D7%AA_%D7%9C%D7%93_%D7%90" class="mw-redirect" title="שמות לד א">שם&#160;לד, א</a1>)</span> "<span class="psuq2" style="fz:110%">פְּסָל לְךָ שְׁנֵי לֻחֹת אֲבָנִים</span>" מחצב סנפרינון נברא למשה בתוך אהלו וחצבן, שנאמר <span style="fz:80%">(<a1 hr2ef="/wiki/%D7%A9%D7%9E%D7%95%D7%AA_%D7%9C%D7%93_%D7%93" class="mw-redirect" title="שמות לד ד">שם, ד</a1>)</span> "<span class="psuq2" style="fz:110%">וַיִּפְסֹל שְׁנֵי לֻחֹת אֲבָנִים כָּרִאשׁוֹנִים</span>", ירד משה עם הלוחות ועשה ארבעים יום בהר יושב לפני הקב"ה כתלמיד שהוא יושב לפני רבו קורא בדת מקרא ביום ושונה בדת משנה בלילה.</p>
<p>אמרו לו מלאכי השרת משה לא נתנה התורה הזאת אלא למעננו, חזר משה ואמר להם כתיב בתורה "<span class="psuq" style="fz:105%">כבד את אביך ואת אמך</span>" וכי יש לכם אב ואם, ועוד כתיב "<span class="psuq" style="fz:105%">אדם כי ימות באהל</span>" מה שאין ביניכם מקרה מות ולא נתנה אלא בשבילנו, וחשו ולא עוד. מכאן אמרו עלה משה במחכמתו אל העליונים והוריד עוז מבטח של מלאכי השרת, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%9E%D7%A9%D7%9C%D7%99_%D7%9B%D7%90_%D7%9B%D7%91" title="קטגוריה:משלי כא כב">משלי כא, כב</a1>)</font>: "<span class="psuq2" style="fz:110%">עִיר גִּבֹּרִים עָלָה חָכָם וַיֹּרֶד עֹז מִבְטֶחָה</span>", ראו מלאכי השרת שנתן הקב"ה תורה למשה עמדו גם הם ונתנו לו מתנות אגרות ופתקין לבני אדם רפואות לבני אדם, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%AA%D7%94%D7%9C%D7%99%D7%9D_%D7%A1%D7%97_%D7%99%D7%98" title="קטגוריה:תהלים סח יט">תהלים סח, יט</a1>)</font>: "<span class="psuq2" style="fz:110%">עָלִיתָ לַמָּרוֹם שָׁבִיתָ שֶּׁבִי</span>".</p>
<p>בן בתירא אומר ארבעים יום עשה משה בהר ודרש בדברי תורה וחוקר באותיותיה, ולאחר ארבעים יום לקח את התורה וירד בעשור לחדש ביום הכפורים והנחילה לבני ישראל לחק עולם, שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%95%D7%99%D7%A7%D7%A8%D7%90_%D7%98%D7%96_%D7%9C%D7%93" title="קטגוריה:ויקרא טז לד">ויקרא טז, לד</a1>)</font>: "<span class="psuq2" style="fz:110%">וְהָיְתָה זֹאת לָכֶם לְחֻקַּת עוֹלָם</span>".<br />
ר' זכריה אומר קראו בתורה ומצאו כתוב בה "<span class="psuq" style="fz:105%">וְעִנִּיתֶם אֶת נַפְשׁוֹתֵיכֶם</span>" ובו ביום העבירו שופר בכל המחנה שיצומו כל העם מאיש עד אשה מגדול ועד קטן ואלולי יום הכפורים לא היה העולם עומד שיום הכפורים מכפר בעולם הזה ולעולם הבא, שנאמר "<span class="psuq" style="fz:105%">שבת שבתון היא</span>" שבת העה"ז שבתון העה"ב, ואפי' כל המועדות עוברים יום הכפורים אינו עובר, שיום הכפורים מכפר על הקלות ועל החמורות שנאמר "<span class="psuq" style="fz:105%">כי ביום הזה יכפר עליכם לטהר אתכם מכל חטאתיכם</span>" מחטאתיכם אין כתיב כאן אלא מכל חטאתיכם.</p>
<p>אמר סמאל לפני הקב"ה רבון כל העולמים על כל העכומ"ז נתת לי רשות ועל ישראל אין אתה נותן לי רשות, אמר לו הרי יש לך רשות עליהם ביום הכפורים אם יש להם חטא, ואם לאו אין לך רשות עליהם, לפיכך נותנין לו שוחד ביום הכפורים שלא לבטל את ישראל שלא לבטל קרבן של ישראל, שנאמר "<span class="psuq" style="fz:105%">גורל אחד לה' וגורל אחד לעזאזל</span>", גורלו של הקב"ה קרבן עולה וגורלו של עזאזל שעיר חטאת, וכל עונותיהם של ישראל עליו, שנאמר "<span class="psuq" style="fz:105%">ונשא השעיר עליו את כל עונותם</span>", ראה סמאל שלא נמצא בהם חטא ביום הכפורים אמר לפניו רבונו של עולם יש לך עם אחד בארץ כמלאכי השרת בשמים:</p>
<dl>
<dd2>מה מלאכי השרת אין להם קפיצין כך ישראל עומדים על רגליהם ביום הכפורים.</dd2>
<dd2>מה מלאכי ישראל אין להם אכילה ושתיה כך ישראל אין להם אכילה ושתיה ביום הכפורים.</dd2>
<dd2>מה מלאכי השרת נקיים מכל חטא כך ישראל נקיים מכל חטא ביום הכפורים.</dd2>
<dd2>מה מלאכי השרת שלום מתווך ביניהם כך ישראל שלום מתווך ביניהם ביום הכפורים.</dd2>
</dl>
<p>והקב"ה שומע עתירותן של ישראל מן הקטיגור שלהם ומכפר על המזבח ועל הכהנים ועל כל עם הקהל למגדול ועד קטן, שנאמר "<span class="psuq" style="fz:105%">וכפר את מקדש הקדש</span>", אמר משה ביום הכפורים אראה כבודו של הקב"ה ואחר כך אני מכפר על עונותיהם של ישראל, אמר לפני הקב"ה רבונו של עולם <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%9E%D7%95%D7%AA_%D7%9C%D7%92_%D7%99%D7%97" title="קטגוריה:שמות לג יח">שמות לג, יח</a1>)</font>: "<span class="psuq2" style="fz:110%">הַרְאֵנִי נָא אֶת כְּבֹדֶךָ</span>", אמר לו הקב"ה משה אין אתה יכול לראות את כבודי שלא תמות שנאמר "<span class="psuq" style="fz:105%">כי לא יראני האדם וחי</span>", אלא למען השבועה שנשבעתי לך והשם שהודעתי לך אני אעשה רצונך, עמוד בפתח מערה ואני אעביר לפניך את המלאכים המשרתים לפני שנאמר <font size="1">(<a1 hr2ef="/wiki/%D7%A7%D7%98%D7%92%D7%95%D7%A8%D7%99%D7%94:%D7%A9%D7%9E%D7%95%D7%AA_%D7%9C%D7%92_%D7%99%D7%98" title="קטגוריה:שמות לג יט">שמות לג, יט</a1>)</font>: "<span class="psuq2" style="fz:110%">וַיֹּאמֶר אֲנִי אַעֲבִיר כָּל טוּבִי עַל פָּנֶיךָ</span>", וכשאתה שומע את השם שהודעתי לך שם אני עומד לפניך ועמוד בכחך ואל תפחד, שנאמר "<span class="psuq" style="fz:105%">וְחַנֹּתִי אֶת אֲשֶׁר אָחֹן וְרִחַמְתִּי אֶת אֲשֶׁר אֲרַחֵם</span>". אמרו מלאכי השרת לפני הקב"ה הרי אנו משרתים לפניו ביום ובלילה ואין אנו יכולין לראות את כבודך, וזה ילוד אשה רוצה לראות את כבודך, ועמדו בזעף ובבהלה להמיתו והגיעה נפשו עד מות, מה עשה הקב"ה נגלה עליו בענן שנאמר "<span class="psuq" style="fz:105%">וירד ה' בענן</span>", וזו היא ירידה שביעית, וסכך עליו הקב"ה בכף ידו שלא ימות, שנאמר "<span class="psuq" style="fz:105%">והיה בעבור כבודי ושמתיך בנקרת הצור ושכותי כפי</span>", וכשעבר הסיר הקב"ה את כף ידו מעליו וראה אחורי השכינה, שנאמר "<span class="psuq" style="fz:105%">והסירותי את כפי [וראית את אחורי]</span>", התחיל משה צועק בקול גדול ואמר "<span class="psuq" style="fz:105%">ה' ה' אל רחום וחנון</span>" אמר לפניו סלח נא לעוונותיהם של ישראל על מעשה העגל, ואלו אמר משה סלח נא לעונותיהם של ישראל עד סוף כל הדורות היה עושה כן, לפי שהיתה שעת רצון, וכן הוא אומר "<span class="psuq" style="fz:105%">בעת רצון עניתיך</span>", אלא אמר סלח נא לעונותיהם של ישראל על מעשה העגל, אמר הקב"ה הרי כדבריך עשיתי, שנאמר "<span class="psuq" style="fz:105%">ויאמר ה' סלחתי כדבריך</span>".</p>


<!-- 
NewPP limit report
Parsed by mw1264
Cached time: 20170810201240
Cache expiry: 1900800
Dynamic content: false
CPU time usage: 0.068 seconds
Real time usage: 0.093 seconds
Preprocessor visited node count: 2631/1000000
Preprocessor generated node count: 0/1500000
Post‐expand include size: 17671/2097152 bytes
Template argument size: 6658/2097152 bytes
Highest expansion depth: 13/40
Expensive parser function count: 15/500
-->
<!--
Transclusion expansion time report (%,ms,calls,template)
100.00%   73.588      1 -total
 54.10%   39.812      8 תבנית:מצ
 42.05%   30.941      9 תבנית:מ&quot;מ
 38.48%   28.317      9 תבנית:קטן
 35.55%   26.161      9 תבנית:גודל_גופן
 17.03%   12.531     12 תבנית:מ&quot;מ/ספר
 14.38%   10.582     31 תבנית:צ
 12.68%    9.333      4 תבנית:שם
  8.59%    6.322      1 תבנית:סרגל_ניווט
  8.39%    6.173      3 תבנית:צמפ
-->
</div>
<!-- Saved in parser cache with key hewikisource:pcache:idhash:209836-0!canonical and timestamp 20170810201240 and revision id 339895
 -->
</div>					</div></body></html>