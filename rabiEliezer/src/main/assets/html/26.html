<html><head></head> <body font-family: David;"><div dir="rtl" ><div id="mw-content-text" lang="he" dir="rtl" class="mw-content-rtl"><div class="mw-parser-output"><div style="; brd: 1px solid #aaaaaa; bg: #eef; padd2ing: 0px; margin-top: 1em; clear: both;text-align:center; margin:auto; fz:1.2em; font-weight:bold">
<p><a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8_%D7%A4%D7%A8%D7%A7_%D7%9B%D7%94" title="פרקי דרבי אליעזר פרק כה"></a1> &#160;<a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8" title="פרקי דרבי אליעזר">פרקי דרבי אליעזר</a1> <a1 class="mw-selflink selflink">פרק כו</a1> <a1 hr2ef="/wiki/%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8_%D7%A4%D7%A8%D7%A7_%D7%9B%D7%96" title="פרקי דרבי אליעזר פרק כז"></a1></p>
</div>
<h3><span class="mw-headline" id=".D7.A4.D7.A8.D7.A7_.D7.A9.D7.A9.D7.94_.D7.95.D7.A2.D7.A9.D7.A8.D7.99.D7.9D">פרק ששה ועשרים</span></span><a1 hr2ef="/w/index.php?title=%D7%A4%D7%A8%D7%A7%D7%99_%D7%93%D7%A8%D7%91%D7%99_%D7%90%D7%9C%D7%99%D7%A2%D7%96%D7%A8_%D7%A4%D7%A8%D7%A7_%D7%9B%D7%95&amp;action=edit&amp;section=1" title="עריכת פסקה: &quot;פרק ששה ועשרים&quot;"></a1></span></span></h3>
<p><a1 rel="nofollow" class="external text" hr2ef="http://www.hebrewbooks.org/11610">מהדורת ונציה ה'ש"ד 1544</a1></p>
<p>עשרה נסיונות נתנסה אברהם אבינו ועמד בכולן,וצפוי היה לפניו שעתידין בניו לנסות להקב"ה עשרה נסיונות, והקדים הרפואה למכתם ונסהו בעשרה נסיונות.</p>
<ul>
<li>הנס הראשון, כשנולד אברהם בקשו כל גדולי מלכות והקוסמים להרגו, ונחבא מתחת לארץ בבית הרן שלש עשרה שנה, שלא ראה לא השמש ולא הירח, ולאחר שלש עשרה שנה יצא מתחת לארץ מבית הרן מדבר בלשון הקדש ומאס אשרים (באלילים) ושקץ עבודת ככבים ומזלות (את הפסילים), ובטח בצל יוצרו ואמר, ה' צבאות אשרי אדם בוטח בך.</li>
<li>הנס השני, נחבש בבית האסורים עשר שנים, שלשה בכותא ושבעה בקרדי (ל"א ג' בקרדי וז' בכותא), ולאחר עשר שנים שלחו והביאו אותו אצלו והשליכוהו לתוך כבשן האש, ומלך הכבוד פשט יד ימינו והצילו מכבשן האש, שנ' ויאמר אליו אני ה' אשר הוצאתיך מאור כשדים.</li>
<li>הנס השלישי, טלטולו מבית אביו וממשפחתו ומארץ מולדתו והביאו לחרן, ושם מת תרח אביו ואמתלאי אמו, והטלטול קשה לאדם יותר מכל, ומניין שטלטלו, שנ' ויאמר ה' אל אברם לך לך.</li>
<li>הנס הרביעי, מיום שנבראו שמים וארץ, לא הביא הב"ה רעב בעולם אלא בימי אברהם, ולא בכל הארצות אלא בארץ כנען, לנסותו ולהורידו למצרים, שנ' ויהי רעב בארץ וירד אברם מצרימה.</li>
<li>הנס החמישי, שנלקחה שרה אשתו לפרעה לאשה, וכי יש לך אדם שרואה שאשתו נלקחה לאיש אחר ואינו קורע את בגדיו, אלא בעצה לקחה שלא קרב אליה, ומניין שנלקחה שרה לפרעה לאשה, שנ' ויראו אותה שרי פרעה. ר' טרפון אןמר באותה הלילה שנלקחה שרה אמנו, אותו הלילה ליל פסח היה, והביא הקב"ה על פרעה ועל ביתו נגעים גדולים, להודיע שכן הוא עתיד להכות את עם ארצו, שנ' וינגע ה' את פרעה נגעים גדולים וכו'. במצרים כתיב עוד נגע אחד אביא על פרעה, וכי נגעים היו, והלא מכת גדולי מצרים היו, והמכות נמשלו בנגעים, לכך נאמר וינגע ה' את פרעה וכו'. ר' יהושע בן קרחא אומר, מאהבתו אותה כתב לה בשטר כתובתה כל ממונו בין כסף בין זהב בין עבדים וקרקעות, וכתב לה את ארץ גושן לאחוזה, לפיכך ישבו בני ישראל בארץ גושן בארץ שרה אמם, וכתב לה את הגר בתו מפלגשו שפחה, ומניין שהייתה הגר בתו של פרעה מפלגשו, שנ' ושרי אשת אברם לא ילדה לו ולה שפחה מצרית ושמה הגר. והשכים פרעה בבקר ונבהל שלא קרב אליה ושלח וקרא לאברהם ואמר לו, הרי אשתך שרי לפניך וכל שטר כתובתה עמה קח ולך ואל תעמוד בארץ הזאת, שנ' ועתה הנה אשתך קח ולך ויצו עליו פרעה אנשים.</li>
</ul>
<dl>
<dd2>כל מה שנתן לשרה נתן אבימלך לאברהם, שנא' ויקח אבימלך צאן ובקר ועבדים ושפחות. מעביר לאברהם לבא אל ארץ כנען גר בארץ פלשתים להנפש שם והלך, והכל צפוי לפני הקב"ה, ושלח אבימלך ויקח את שרה, סבור להעמיד ממנה בנים, שנ' וישלח אבימלך ויקח את שרה. ונעשה אבימלך וכל נקבות ביתו עקרות, ואפי' קדמאי לאבימלך עד ביצי כנים עקרות, שנ' כי עצור עצר ה'. וירד מיכאל המלאך ושלף את חרבו עליו, אמר לו אבימלך זה דין אמת ומשפט אמת, להרגני במה שלא ידעתי, הגוי גם צדיק תהרוג הרי הוא אמר לי אחותי היא. אמר לו השב אשת האיש כי נביא הוא. ר' יהושע בן קרחה אומר לר' (טרפו) [טרפון], כל מה שנתן אבימלך לאברהם בעבור שרה נתן, שנ' ויקח אבימלך צאן ובקר ויתן לאברהם. ועמד אברהם והיה מתפלל לפני הב"ה ואמר לפניו, רבונו של עולם בראת את העולם לפריה ורביה, אבימלך וכל נקבות ביתו יפרו וירבו, ונעתר לו הב"ה, שנ' ויתפלל אברהם על אבימלך וירפא אלהים את אבימלך ואת אמהותיו וילדו:</dd2>
</dl>


<!-- 
NewPP limit report
Parsed by mw1275
Cached time: 20170820043342
Cache expiry: 1900800
Dynamic content: false
CPU time usage: 0.012 seconds
Real time usage: 0.017 seconds
Preprocessor visited node count: 81/1000000
Preprocessor generated node count: 0/1500000
Post‐expand include size: 1039/2097152 bytes
Template argument size: 452/2097152 bytes
Highest expansion depth: 8/40
Expensive parser function count: 2/500
-->
<!--
Transclusion expansion time report (%,ms,calls,template)
100.00%    8.506      1 תבנית:סרגל_ניווט
100.00%    8.506      1 -total
 18.87%    1.605      1 תבנית:הצג_רק_בדף
-->
</div>
<!-- Saved in parser cache with key hewikisource:pcache:idhash:259477-0!canonical and timestamp 20170820043342 and revision id 760238
 -->
</div>					</div></body></html>